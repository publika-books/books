# Θέλουμε ανοιχτά, ελεύθερα και διαδραστικά βιβλία

Η φιλοσοφία μας είναι απλή και μπορεί να συνοψιστεί σε μία φράση.
Τα ψηφιακά βιβλία πρέπει να είναι δωρεάν και προσβάσιμα προς όλους, δίνοντας την επιλογή στους αναγνώστες να αγοράσουν την έντυπη έκδοση.
Κάπως έτσι δεν ακούμε μουσική πλέον?

Τα ηλεκτρονικά βιβλία πρέπει να είναι ελεύθερα, δωρεάν και προσβάσιμα προς όλους. Με αυτή τη φιλοσοφία δημιουργούμε το [Publika.gr](http://www.publika.gr) και πάνω σε αυτή την ιδέα δημιουργούμε εκδόσεις που θα έχουν την ποιότητα, την ευκολία και την προσβασιμότητα που δικαιούται κάθε νέα και νέος αναγνώστης και βιβλιοφάγος.

Η εποχή που ένα eBook ήταν απλώς μία εξαγωγή ενός έντυπου βιβλίου σε pdf ή epub έχει από καιρό παρέλθει. Τα βιβλία του Publika δεν είναι pdf. Δεν αποτελούν κάτι στατικό, πρόχειρο, ανέτοιμο για μια νέα ψηφιακή εμπειρία. Οι εκδόσεις μας αποτελούν ζωντανές, διαδραστικές, ανοιχτές εκδόσεις προσαρμοσμένες συγκεκριμένα στο κάθε μέσο αλλά και στη σύγχρονη εποχή.

---

### Τι είναι το Publika?

Το μοντέλο μας είναι απλό και μπορεί να συνοψιστεί σε μία φράση. **Τα ψηφιακά βιβλία πρέπει να είναι δωρεάν και προσβάσιμα προς όλους, ενώ τα έντυπα μπορούν!? να έχουν μια τιμή η οποία καθορίζεται απο κανόνες της αγοράς!?**.

![Publika.gr](assets/how-we-should-read-books.png?raw=true "Publika.gr")

Όλοι εμείς οι αναγνώστες, όσοι διαβάζουμε καθημερινά ή και περιστασιακά χρειαζόμαστε ευκολίες και λειτουργίες που να συμβαδίζουν με τη ζωή και τις συνήθειες μας.

Ένα ψηφιακό βιβλίο που εκδίδεται στο [Publika.gr](http://www.publika.gr) είναι ένας ανοιχτός ζωντανός διαδραστικός χώρος που δεν φιλοξενείται μόνο το καθε αυτό περιεχόμενο (ποίηση, διήγημα, μυθιστόρημα). Ο αναγνώστης ή αναγνώστρια μπορεί να έχει πρόσβαση χωρίς να χρειαστεί κάποια τρίτη εφαρμογή, χωρίς καμία μετατροπή αρχείου ή κάποια άλλη τεχνολογία, πλην της συσκευής του και ενός browser.

Αυτή η νέα αρχιτεκτονική και νοοτροπία ως προς τις εκδόσεις μας δίνει πολλές ευκαιρίες και πολλά εργαλεία προς όφελος των αναγνωστών.

Ως εκδότες μπορούμε άμεσα να ενημερώνουμε και να βελτιώνουμε τα βιβλία μας ακόμη και μετά την έντυπη έκδοση τους, οι αναγνώστες έχουν τη δυνατότητα να ανακαλύψουν ένα διαφορετικό τύπο ανάγνωσης με νέα εργαλεία που θα ανακοινώσουμε σύντομα αλλά επίσης ανοίγει ένα παράθυρο στην επικοινωνία και διάδραση των αναγνωστών με τους συγγραφείς.

Τι γίνεται όμως με τις έντυπες εκδόσεις; Οι έντυπες εκδόσεις του Publika θα βρίσκονται πάντοτε στη θέση που τους αξίζει. Θα σχεδιάζονται με γνώμονα το υψηλότερο επίπεδο εκτύπωσης, βιβλιοδεσίας και ευχρηστίας και θα αποτελούν προϊόντα που μπορούν οι αναγνώστες να αγοράσουν εφόσον επιθυμούν.

Θέλετε να συμμετέχετε στην μετα-εποχή του βιβλίου και των εκδόσεων?
Στο [Publika.gr](http://www.publika.gr) μπορείτε να διαβάστε ελεύθερα και δωρεάν τη πρώτη ποιητική συλλογή του **Γιώργου Μάρτη** με τίτλο **Ηθαγενής**.

![Yorgos Martis - Ethayenis](assets/ethayenis.png?raw=true "Yorgos Martis - Ethayenis")

Ποια είναι η δική σας γνώμη?
Τι θα λέγατε να διαβάζετε χιλιάδες βιβλία δωρεάν και εφόσον επιθυμείτε να αγοράζετε το έντυπο βιβλίο για την βιβλιοθήκη σας. Κάπως έτσι δεν απολαμβάνετε και την μουσική στις μέρες μας?

**ϡ Publika**
<br>[http://www.publika.gr](http://www.publika.gr)
